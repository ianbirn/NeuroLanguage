Velkomstord
Jeg vil nu byde velkommen til en delegation fra Irak, der besøger Parlamentet. Besøget foregår som led i vores interparlamentariske møder, og jeg byder delegationen hjertelig velkommen.
næstformand for Repræsentanternes Hus i Republikken Irak, leder delegationen.
Jeg er utrolig glad for at kunne fremhæve det opmuntrende fremskridt, der er opnået i Irak med hensyn til sikkerheden og retsstatsprincippet, som provinsvalgene, der blev afholdt januar sidste år, vidner om, og vi håber, at de mange problemer og vanskelige år, som Irak har gennemlevet, meget snart vil få en ende.
Vi kan forsikre Irak om, at EU og Parlamentet altid vil bistå landet med at konsolidere freden, demokratiet og den stabilitet, som Irak i lighed med enhver anden nation i verden har ret til.
Jeg håber, at møderne i Parlamentet vil bære frugt, og at delegationens besøg her i Parlamentet vil styrke de bånd, der forener vores to parlamenter.

